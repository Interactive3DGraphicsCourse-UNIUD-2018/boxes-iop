# Logging di progetto - Turus Davide, Iop Alessandro
## Parte 1: idee
La prima idea era stata di realizzare un'ambientazione ricollegabile al Signore Degli Anelli, in particolare le fortezze di Minas Tirith o di Barad-Dur, con particolare cura nei dettagli architettonici. L'animazione sarebbe stata il movimento delle mura che crollano nel primo caso e il movimento dell'occhio di Sauron assieme all'apertura dei cancelli neri nel secondo. Tuttavia, per motivi di tempo e originalità della stessa, l'idea è stata subito scartata.
La scelta è stata quindi di optare per la costruzione di un ambiente rappresentante la base di lancio di uno space shuttle. Per l'animazione si è optato di rappresentare il lancio dello stesso, con effetti di fiamme e fumo alla base, nonché transizione del cielo (con camera che segue lo shuttle) per simulare la ripresa di un lancio spaziale.

## Parte2: modellazione dello space shuttle
Al fine di rendere il lavoro di realizzazione più semplice e veloce possibile, lo shuttle è stato modellato a partire da un parallelepipedo centrale con funzione di "scheletro", sulla superficie del quale sono stati poi apposti dei box più piccili, di dimensioni variabili, per definire i dettagli e le componenti del veicolo più piccole. Sono state realizzate, tra le altre cose, le ali, i propulsori, la punta e i razzi. Tutte le componenti sono modulari e dipendono da tre variabili numeriche indicanti approssimativamente le dimensioni del suddetto "scheletro", in forma di sottrazione o di divisione di tali parametri; le proporzioni del velivolo sono quindi impostate "ad occhio".
In una seconda fase, sono state progettate le prime animazioni da applicare successivamente, cioè le fiamme e la colonna di fumo che si sprigionano dai propulsori dello shuttle. Questi elementi sono generati e gestiti come entità separate, chiamate rispettivamente flames e smoke, assemblate in un unico pivot chiamato propulsion (connesso a sua volta al pivot che è lo shuttle).